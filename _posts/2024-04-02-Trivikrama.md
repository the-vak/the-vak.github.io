---
layout: post
title:  "Trivikramabhaṭṭa and his verses"
by: dāśarathicaraṇopāsaka
date:   2024-04-02 22:20:32 +0530
categories: saṃskṛta digital_text
tags:  Saṃskṛta anthologies collection
---

Verses attributed to Trivrikramabhaṭṭa in Saṃskṛta anthologies.

A preliminary list of all verses attributed to Trivikramabhaṭṭa, author of Nalacampū, in Padyaracanā (compiled by Lakṣmaṇa Bhaṭṭa), Subhāṣita Hārāvali (compiled by Hari kavi) and Saduktikarṇāmṛta (compiled by Śrīdharasena).

-- Translations in Hindi and English will be added soon.

## पद्यरचना

> निर्भासं मुखमण्डले परिमितं मध्ये लघुं कर्णयोः स्कन्धे बन्धुरमप्रमाणमुरसि स्निग्धं च रोमोद्गमे। <br />
> पीनं पश्चिमपार्श्वयोः पृथुतरं पृष्ठे प्रधानं जवे राजा वाजिनमारुरोह सकलैर्युक्तं प्रशस्तैर्गुणेः॥२३॥

>किं कवेस्तस्य काव्येन किं काण्डेन धनुष्मतः। <br />
> परस्य हृदये लग्नं न घूर्णयति यच्छिरः॥७६०॥

> उत्फुल्लगलैरालापाः क्रियन्ते दुर्मुखैः सुखम्।<br />
> जानाति हि पुनः सम्यक् कवेरेव कवेः श्रमम्॥७६१॥

> तावत् कविविहङ्गानां ध्वनिर्लोकेषु शस्यते।<br />
> यावन्नो विशति श्रोत्रे मयूरमधुरध्वनिः॥७६५॥

> हृदि लग्नं बाणेन यन्मन्दोऽपि पदक्रमः।<br />
> भवेत्कविकुरङ्गाणां चापलं तत्र कारणम्॥७६६॥

## सुभाषितहारावली

> सम्यग् बाणद्वितीयेन नमदाकारधारिणा।<br />
> धनुषेव गुणाढ्येन निःशेषो रञ्जितो जनः॥३१६॥

> अत्रिजातस्य या मूर्तिः शशिनः सज्जनस्य च।<br />
> क्व सा वै रात्रिजातस्य तमसो दुर्जनस्य च॥४९३॥

> आबध्नत् परिवेषमण्डलमलं वक्त्रेन्दुबिम्बाद् बहिः कुर्वच्चम्पकजृम्भमाणकलिकाकर्णावतंसक्रियाम्।<br />
> तन्वङ्ग्यः परिनृत्यतीव हसतीवात्सर्पतीवोल्बणं लावण्यं ललतीव काञ्चनशिलाकान्ते कपोलस्थले॥१६०७॥

> कुरङ्गीवाङ्गानि स्तिमितयति गीतध्वनिषु यत् सखीं कान्तोदन्तं श्रुतमपि पुनः प्रश्नयति मपि यत।<br />
> अनिद्रं यच्चान्तः स्वपिति तदहो वेद्म्यभिनवां प्रवृत्तोऽस्याः सेक्तुं हृदि मनसिजः प्रेमलतिकाम्॥१७८३॥

> त्वद्देशागतमारुतेन मृदुना सञ्जातरोमाञ्चया त्वद्रूपाङ्कितचारुचित्रफलके निर्वापयन्त्या दृशम्।<br />
> त्वन्नामामृतसिक्तकर्णपुटया त्वन्मार्गवातायने नीचैः पञ्चमगीतिगर्भितगिरा नक्तंदिनं स्थीयते॥१९९७

> लास्यं पांसुकणायते नयनयोः शल्यं श्रुतेर्वल्लकी नाराचाः कुचयोः सचन्दनरसाः कर्पूरवारिच्छटाः।<br />
> तस्याः काऽप्यरविन्दसुन्दरदृशः सा नाममन्ये दशा प्राणत्राणनिबन्धनं तव कथास्यामभूत्केवलम्॥१९९८

> कर्पूराम्बुनिशेषेकभाजित सरसैरमभोजिनीनां दलैरास्तीर्णैरपि वर्तमानवपुषः स्रस्तस्रजि स्रस्तरे।<br />
> मन्दोन्मेषदृशः किमन्यदभवत् सा काऽप्यववस्था पुनर्यस्यां चन्दनचन्द्रपङ्कजनलश्रेण्यादि वह्नीयते॥१९९९

> अपसरति न चक्षुषो मृगाक्षी रजनिरियं न च याति नैति निद्रा।<br />
> प्रहरति मदनोऽपि दुःखितानां बत बहुशोऽभिमुखीभवन्त्यपायाः॥२०४५

## सदुक्तिकर्णामृतम्

> हे चूतद्रुम किं मुधैव मधुपान् प्रीणासि किं कोकिलाञ्जल्पन्तो मधुराणि नित्यमलिना नैते चिरस्थायिनः।<br />
>तानुल्लासय पल्लवाननुदिनं यैराहितामुन्नतिं बिभ्राणः प्रतिपर्वनिर्भतफलैरुत्तुङ्गतां यास्यसि॥१९०३
